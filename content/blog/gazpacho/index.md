---
title: Gazpacho
category: "reseptit"
date: "2021-04-28"
description: "Kesäsesongin peruspilari, Andalucialainen gazpacho. Viileä vihanneskeitto sopii erinomaisesti esimerkiksi alkupalaksi."
banner: "./gazpacho.jpg"
---

Kesäsesongin peruspilari, Andalucialainen gazpacho. Viileä vihanneskeitto sopii erinomaisesti esimerkiksi alkupalaksi.

Espanjan suosituin gazpacho lienee tämä kuvassa oleva "Gazpacho Alvalle". Jos nyt kuitenkaan et ole espanjassa, voit itse tehdä tällä reseptillä ihan yhtä hyvää gazpachoa. Itse kuitenkin useimmiten, kuten varmasti suurin osa espanjalaisista, helppouden takia ostan usein litran pönikän Mercadonasta.

## Gazpachon tekemiseen tarvitset nämä:

- 1/2 kiloa kypsiä tomaatteja
- Puolikas vihreä paprika
- Yksi valkosipulin kynsi
- Puolikas kurkku
- 1dl oliiviöljyä (Extra virgen)
- 4 lusikallista viinietikkaa
- viipale ranskanleipää (tai pala patonkia)
- suolaa

## Esivalmistelut
- Kiehauta kattilassa vettä ja anna tomaattien kiehua pari minuuttia. Nyt niistä lähtevät kuoret helpommin pois.
- Kuori myös kurkku (eli leikkaa tummanvihreä kuori pois)
- Kasta leivänsiivu veteen, että se muuttuu mössöksi
- Kuori valkosipuli

Lisää nyt kuoritut tomaatit, kurkku, paprika, valkosipuli ja leipämössö tehosekoittimeen. Anna jyristä muutaman sekunnin ajan. Lisää suolaa, etikkaa sekä öljyä, käsimitalla ja maunmukaan, kuten aina :)

Laita gazpacho jäähtymään jääkaappiin ainakin tunniksi.

Gazpacho joko juodaan juomalaseista, tai lusikoidaan kulhosta. Gazpachon voi koristella krutongeilla, kurkku-sipuli-tomaatti pilkkeellä sekä murustetulla keitetyllä kananmunalla. Jotkut tykkäävät myös jääpaloista gazpachon seassa.
